# -*- mode: mandoku-view; -*-
#+TITLE: 春秋屬辭
#+DATE: 2015-08-24 22:15:26.483178
#+PROPERTY: ID KR1e0070
#+PROPERTY: BASEEDITION WYG    
#+PROPERTY: JUAN 卷六
<pb:KR1e0070_WYG_006-1a>¶
欽定四庫全書¶
　春秋屬辭卷六　　　　　　元　趙汸　撰¶
　　存策書之大體第一之六¶
　　　七十一内特相盟内為志書及外為志書㑹¶
隠元年三月公及邾儀父盟于蔑¶
桓元年夏四月丁未公及鄭伯盟于越¶
文十七年六月癸未公及齊侯盟于榖¶
　以上公及諸侯盟者三周官大司寇凡邦之大盟約¶
<pb:KR1e0070_WYG_006-1b>¶
　涖其盟書而登之于天府大史内史司會及六官皆¶
　受其貳而藏之司盟掌盟載之法凡邦國有疑會同¶
　則掌其盟約之載及其禮儀汸謂周監二代立法常¶
　闗盛衰故盟約之禮掌於秋官而不廢春秋之有離¶
　盟則大司寇之所涖其伯者之盟則假會同之禮而¶
　為之皆私相要結而不請於王朝亂世之事也隠攝¶
　位而欲求好於邾故盟桓弑隠而自結于鄭故盟文¶
　公以齊侯見伐使襄仲請受盟皆魯志也榖梁傳曰¶
<pb:KR1e0070_WYG_006-2a>¶
　及者内為志焉爾於内特相盟得之凡盟書日者從¶
　其恒辭也魯與邾有疆埸之交以大求小脩好息民¶
　乃事之冝故蔑盟不日以别於榖盟之詘志與他盟¶
　之非義者凡公及伯主盟于其國及外臣盟及戎盟¶
　文同義異皆别見¶
隠六年夏五月辛酉公會齊侯盟于艾¶
桓十二年冬十一月丙戌公會鄭伯盟于武父　十七¶
年二月丙午公會邾儀父盟于趡¶
<pb:KR1e0070_WYG_006-2b>¶
莊十三年冬公會齊侯盟于柯　二十三年十二月甲¶
寅公會齊侯盟于扈¶
定十二年冬十月癸亥公會齊侯盟于黄¶
　以上公會諸侯盟者六齊僖方合諸侯以樹黨故隠¶
　公㑹之盟明年又使其弟年來聘以結之則艾盟齊¶
　志也宋辭平而公會鄭伯盟以伐宋則武父之盟亦¶
　鄭志也邾既來朝又尋蔑盟而公會之盟則趡盟邾¶
　志也齊桓結諸侯以圖伯師次于郎而魯不服既㑹¶
<pb:KR1e0070_WYG_006-3a>¶
　于北杏公始㑹之盟則柯之盟齊志也公既如齊納¶
　幣及齊侯遇榖而又㑹之盟于扈則扈之盟亦齊志¶
　也齊景結魯以叛晉既㑹于夾谷而公又㑹之盟則¶
　黄盟亦齊志也故皆稱㑹榖梁傳曰㑹者外為志焉¶
　爾於内特相盟得之凡盟以日不日見義唯魯桓之¶
　盟日月皆從其恒辭說見公㑹下柯盟魯無信特不¶
　月以異之扈盟從齊之志始定然離盟非伯主之事¶
　故書日¶
<pb:KR1e0070_WYG_006-3b>¶
　　　七十二内參盟以上皆稱㑹伯者之盟稱㑹蒙及㑹¶
　　　　言諸侯盟苟無主盟稱及¶
桓十二年夏六月壬寅公㑹杞侯莒子盟于曲池　秋¶
七月丁亥公㑹宋公燕人盟于榖丘　十七年春正月¶
丙辰公㑹齊侯紀侯盟于黄¶
僖二十五年冬十二月癸亥公㑹衞子莒慶盟于洮¶
二十六年春王正月己未公㑹莒子衞寗速盟于向¶
昭二十六年秋公㑹齊侯莒子邾子杞伯盟于鄟陵¶
<pb:KR1e0070_WYG_006-4a>¶
僖二十一年十二月癸丑公㑹諸侯盟于薄　二十七¶
年十二月甲戌公㑹諸侯盟于宋¶
　以上公㑹二國盟者五四國盟者一㑹諸侯盟不序¶
　者二凡盟自參以上皆稱㑹彼為盟而我㑹之也故¶
　齊侯為鄟陵之盟雖為公故亦稱㑹而已謀納公而¶
　不克故不月與及齊大夫盟蔇同異其事也¶
莊二十七年夏六月公㑹齊侯宋公陳侯鄭伯同盟于¶
幽¶
<pb:KR1e0070_WYG_006-4b>¶
僖七年秋七月公㑹齊侯宋公陳世子欵鄭世子華盟¶
于寗母　八年春王正月公㑹王人齊侯宋公衞侯許¶
男曹伯陳世子欵盟于洮　九年夏公㑹宰周公齊侯¶
宋子衞侯鄭伯許男曹伯于葵丘九月戊辰諸侯盟于¶
葵丘　十五年三月公㑹齊侯宋公陳侯衞侯鄭伯許¶
男曹伯盟于牡丘　二十八年五月癸丑公㑹晉侯齊¶
侯宋公蔡侯鄭伯衞子莒子盟于踐土¶
文七年秋八月公㑹諸侯晉大夫盟于扈　十四年六¶
<pb:KR1e0070_WYG_006-5a>¶
月公㑹宋公陳侯衞侯鄭伯許男曹伯晉趙盾癸酉同¶
盟于新城¶
宣十七年六月己未公㑹晉侯衞侯曹伯邾子同盟于¶
㫁道¶
成五年十二月己丑公㑹晉侯齊侯宋公衞侯鄭伯曹¶
伯邾子杞伯同盟于蟲牢　七年秋公㑹晉侯齊侯宋¶
公衞侯曹伯莒子邾子把伯救鄭八月戊辰同盟于馬¶
陵　九年春王正月公㑹晉侯齊侯宋公衞侯鄭伯曹¶
<pb:KR1e0070_WYG_006-5b>¶
伯莒子杞伯同盟于蒲　十五年三月癸丑公㑹晉侯¶
衞侯鄭伯曹伯宋世子成齊國佐邾人同盟于戚　十¶
七年夏公㑹尹子單子晉侯齊侯宋公衞侯曹伯邾人¶
伐鄭六月乙酉同盟于柯陵¶
襄三年六月公㑹單子晉侯宋公衞侯鄭伯莒子邾子¶
齊世子光己未同盟于雞澤　九年冬公㑹晉侯宋公¶
衞侯曹伯莒子邾子滕子薛伯杞伯小邾子齊世子光¶
伐鄭十二月己亥同盟于戲　十一年夏公㑹晉侯宋¶
<pb:KR1e0070_WYG_006-6a>¶
公衞侯曹伯齊世子光莒子邾子滕子薛伯杞伯小邾¶
子伐鄭秋七月己未同盟于亳城北　十八年冬十月¶
公㑹晉侯宋公衞侯鄭伯曹伯莒子邾子滕子薛伯杞¶
伯小邾子同圍齊　十九年春王正月諸侯盟于祝柯¶
　二十年夏六月庚申公㑹晉侯齊侯宋公衞侯鄭伯¶
曹伯莒子邾子滕子薛伯杞伯小邾子盟于澶淵　二¶
十五年夏公㑹晉侯宋公衞侯鄭伯曹伯莒子邾子滕¶
子薛伯杞伯小邾子于夷儀秋八月已已諸侯同盟于¶
<pb:KR1e0070_WYG_006-6b>¶
重丘¶
昭十三年秋公㑹劉子晉侯齊侯宋公衞侯鄭伯曹伯¶
莒子邾子滕子薛伯把伯小邾子于平丘八月甲戌同¶
盟于平丘公不與盟¶
　以上公㑹伯者合諸侯之盟二十一㑹而不與盟者¶
　一凡伯者之盟亦稱㑹伯者為盟而公㑹之也故悉¶
　從外為志例其事略序見後篇凡桓文之盟不日葵¶
　丘踐土皆功業最盛之時故曰晉主夏盟恒日其不¶
<pb:KR1e0070_WYG_006-7a>¶
　日者皆有故也¶
僖五年秋八月諸侯盟于首止¶
　以上諸侯盟不言公及者一承上文及㑹從可知也¶
　王世子不與盟故言諸侯齊桓不主㑹而主盟故不¶
　言公及諸侯㑹王世子序見後¶
定四年三月公㑹劉子晉侯宋公蔡侯衞侯陳子鄭伯¶
許男曹伯莒子邾子頓子胡子滕子薛伯把伯小邾子¶
齊國夏于召陵侵楚五月公及諸侯盟于皋鼬¶
<pb:KR1e0070_WYG_006-7b>¶
　以上公㑹王臣合諸侯侵楚及諸侯盟者一是㑹劉¶
　子之志晉不復主盟而劉子復不與盟故稱公及諸¶
　侯盟與葵丘但言諸侯盟平丘但言同盟者異文其¶
　不日亦以别於有伯之盟也¶
　　　七十三公如伯國受盟稱及¶
閔元年秋八月公及齊侯盟于落姑¶
文三年冬公如晉十二月己已公及晉侯盟　十三年¶
冬公如晉十二月己丑公及晉侯盟¶
<pb:KR1e0070_WYG_006-8a>¶
襄三年春公如晉夏四月壬戌公及晉侯盟于長樗¶
　以上公及伯主盟者四莊公薨魯亂閔公幼季子在¶
　外齊桓以伯令召閔公至齊地盟以復季子其稱及¶
　者從受盟例也晉襄以魯不朝使陽處父盟公既而¶
　請改盟故公如晉及晉侯盟十三年公如晉朝靈公¶
　且尋盟皆盟於其國都故不書地襄公即位晉悼即¶
　使人來聘故明年公朝而請盟晉侯去其國都以禮¶
　於公皆受盟於伯主故稱及季子身繫魯國社稷安¶
<pb:KR1e0070_WYG_006-8b>¶
　危盟以復之事之冝也故落姑之盟不日以别於他¶
　君之受盟者¶
　　　七十四公與王臣外臣㑹盟稱㑹特相盟稱及¶
僖二十九年夏六月㑹王人晉人宋人齊人陳人蔡人¶
秦人盟于翟泉¶
　以上公㑹王臣外大夫盟一王子虎尋踐土之盟故¶
　稱㑹内没公而王臣與外大夫皆稱人諱公與王子¶
　盟也不日别於踐土也凡内諱公外稱人與後處父¶
<pb:KR1e0070_WYG_006-9a>¶
　去族皆說見變文篇¶
文十年秋七月及蘇子盟于女栗¶
　以上公及王臣盟一晉伯中衰頃王新立使大夫下¶
　盟列國凡公與大夫盟雖没公猶書日譏其伉也王¶
　臣非伉故不日¶
文二年三月乙巳及晉處父盟¶
　以上公如伯國及其臣盟者一傳曰晉人以不朝來¶
　討公如晉晉人使陽處父盟公以恥之處父去族說¶
<pb:KR1e0070_WYG_006-9b>¶
　在變文篇凡大夫伉盟書日者譏若兩君然為諱不¶
　書公見實也¶
成三年冬十一月晉侯使荀庚來聘衞侯使孫良夫來¶
聘丙午及荀庚盟丁未及孫良夫盟　十一年春王三¶
月晉侯使郤犫來聘己丑及郤犫盟¶
襄七年冬十月衞侯使孫林父來聘壬戌及孫林父盟¶
　十五年春宋公使向戌來聘二月己亥及向戌盟于¶
劉¶
<pb:KR1e0070_WYG_006-10a>¶
　以上外臣聘魯而尋盟者四晉景使荀庚來聘且尋¶
　盟衛定使孫良夫來聘且尋盟晉厲疑公貳於楚故¶
　使郤犫來聘且涖盟衞獻使孫林父來聘且尋盟公¶
　皆與之盟于國都故不言地若去其國都而盟諸侯¶
　乃晉悼公所以謙接吾君者也宋共使向戌來聘且¶
　尋盟公去其國都與向戌盟于劉三家專魯君弱戌¶
　自以為君矣比事考之則所尋之盟可見¶
莊二十二年秋七月丙申及齊髙傒盟于防¶
<pb:KR1e0070_WYG_006-10b>¶
　以上公及外臣盟者一齊桓以魯莊請昬而先以髙¶
　傒盟公于防譏在外故没公杜氏不知筆削之旨謂¶
　稱及為内微者當齊桓伯業已隆其貴卿何事與魯¶
　微者盟于魯地乎當從二傳為是¶
隠八年九月辛卯公及莒人盟于浮來¶
莊九年春公及齊大夫盟于蔇¶
　以上公及外臣盟稱及者二隠公特盟小國之臣譏¶
　在内故書公均為伉故書日當齊無君大夫盟納子¶
<pb:KR1e0070_WYG_006-11a>¶
　糾事非所諱故書公既而桓公入子糾殺故不月以¶
　異之¶
　　七十五公㑹諸侯使大夫盟¶
襄十六年三月公會晉侯宋公衞侯鄭伯曹伯莒子邾¶
子薛伯杞伯小邾子于溴梁戊寅大夫盟¶
　以上公㑹諸侯而大夫盟者一榖梁傳曰諸侯㑹而¶
　大夫盟正在大夫也公羊傳曰信在大夫也大夫專¶
　盟㑹久矣而未有諸侯㑹而大夫盟者案左傳則大¶
<pb:KR1e0070_WYG_006-11b>¶
　夫者晉荀偃宋向戌魯叔孫豹衞寗殖鄭公孫蠆也¶
　是皆彊家專國者故雖君㑹而大夫自盟以其君不¶
　能為有無也二傳之言蓋得春秋言外之旨不言諸¶
　侯之大夫者閒無異事¶
　　　七十六公與外裔盟稱及特㑹而後與盟稱及¶
隠二年秋八月庚辰公及戎盟于唐¶
桓二年九月公及戎盟于唐¶
　以上公及戎盟者二凡外裔舉號君臣同辭雖戎請¶
<pb:KR1e0070_WYG_006-12a>¶
　盟亦稱及者不屈中國從外裔故以公及之隠盟則¶
　日桓盟不日者桓弑隠嫌繼隠好故不日以别之¶
成二年十一月丙申公及楚人秦人宋人陳人衞人鄭¶
人齊人曹人邾人薛人鄫人盟于蜀¶
　以上公及楚人諸侯大夫盟者一蒙公㑹于蜀文言¶
　及傳曰初宣公使求好于楚莊王卒宣公薨不克作¶
　好公即位受盟于晉㑹晉伐齊衞人不行使于楚而¶
　亦受盟于晉從於伐齊故楚令尹子重為陽橋之役¶
<pb:KR1e0070_WYG_006-12b>¶
　以救齊冬楚師侵衞遂侵我師于蜀孟孫請往賂之¶
　以請盟楚人許之十一月公及楚公子嬰齊蔡侯許¶
　男秦右大夫說宋華元陳公孫寧衞孫良夫鄭公子¶
　去疾及齊大夫盟于蜀說見變文篇¶
　　　七十七内大夫特與諸侯盟稱及稱㑹與君同¶
文十六年六月戊辰公子遂及齊侯盟于郪丘¶
成元年夏臧孫許及晉侯盟于赤棘¶
定三年冬仲孫何忌及邾子盟于拔¶
<pb:KR1e0070_WYG_006-13a>¶
哀二年春王二月癸巳叔孫州仇仲孫何忌及邾子盟¶
于句繹¶
　以上内大夫特與諸侯盟稱及者四公子遂盟齊懿¶
　以緩伐魯之師臧孫許為齊難故盟晉景結好求援¶
　二盟皆魯欲之定公即位邾子益新立何忌盟以求¶
　好三家既同帥師伐邾取其田二子又盟邾子以要¶
　之故四盟皆稱及凡内大夫盟諸侯皆不月郪丘軋¶
　於齊句繹三家轢邾已甚故皆日以異之¶
<pb:KR1e0070_WYG_006-13b>¶
昭十一年夏仲孫貜㑹邾子盟于祲祥¶
　以上内大夫特與諸侯盟稱㑹者一邾悼既釋怨來¶
　朝而魯㑹之葬於是貜㑹邾子盟則是盟邾志也故¶
　稱㑹¶
　　　七十八内大夫盟諸侯參以上稱㑹伯者之盟稱㑹¶
　　　　與君同出疆遂盟稱及非卿不稱名氏¶
桓十一年九月柔㑹宋公陳侯蔡叔盟于折(蒙上/事月)¶
　以上内大夫與三國之君盟稱㑹者一魯始黨齊鄭¶
<pb:KR1e0070_WYG_006-14a>¶
　既皆來戰于郎鄭莊卒宋陳蔡盟于折而柔㑹之¶
文二年夏六月公孫敖㑹宋公陳侯鄭伯晉士縠盟于¶
垂隴¶
成十八年十二月仲孫蔑㑹晉侯宋公衞侯邾子齊崔¶
杼同盟于虚朾¶
　以上内大夫與伯者之盟稱㑹二晉人既以處父盟¶
　公魯人恥之故垂隴之盟宋陳鄭之君皆在而魯獨¶
　以大夫往晉悼公初立楚納宋魚石于彭城又侵宋¶
<pb:KR1e0070_WYG_006-14b>¶
　悼公㑹諸侯于虚朾以謀救宋時成公薨未葬故魯¶
　獨以大夫往¶
莊十九年秋公子結媵陳人之婦于鄄遂及齊侯宋公¶
盟¶
　以上内大夫出疆遂盟諸侯稱及者一公子結以送¶
　女至鄄遇齊宋將伐魯遂與二君盟以緩師故稱及¶
　大夫遂盟諸侯故不月¶
莊十六年冬十二月㑹齊侯宋公陳侯衞侯鄭伯許男¶
<pb:KR1e0070_WYG_006-15a>¶
滑伯滕子同盟于幽¶
　以上内微者與伯主之盟稱㑹一公既盟齊侯于柯¶
　而二鄄之㑹不至此同盟于幽諸侯皆在而魯猶以¶
　微者行是以有公子結之盟三國西鄙之伐公羊作¶
　公㑹陳氏又謂諱不言公以經傳事理推之皆非是¶
　　　七十九内大夫特與外臣盟稱及稱㑹非卿不稱名¶
　　　　氏¶
成十六年十二月乙丑季孫行父及晉郤犫盟于扈¶
<pb:KR1e0070_WYG_006-15b>¶
　以上内大夫特與外大夫盟稱及者一晉以僑如之¶
　譖執季孫行父舍于苕丘於是赦之而季孫及郤犫¶
　盟于扈故稱及¶
隠元年九月及宋人盟于宿¶
　以上内微者及外微者盟稱及者一魯求成於宋故¶
　稱及榖梁傳曰及内卑者也宋人外卑者也¶
文八年冬十月壬午公子遂㑹晉趙盾盟于衡雍¶
襄二十年春王正月辛亥仲孫速㑹莒人盟于向¶
<pb:KR1e0070_WYG_006-16a>¶
　以上内大夫㑹外大夫盟稱㑹者二扈之盟公後至¶
　晉人來討襄仲㑹趙孟盟于衡雍報扈之盟則是晉¶
　志也莒與邾更伐魯溴梁之㑹晉以魯故執莒邾之¶
　君同圍齊之後又執邾子於是齊靈卒齊莊與晉成¶
　莒失其恃而為向之盟故皆稱㑹¶
　　　八十内大夫與外臣盟參以上稱㑹伯者之㑹别¶
　　　　盟後至者稱及以及既㑹而盟稱及盟于師¶
　　　　稱及¶
<pb:KR1e0070_WYG_006-16b>¶
僖十九年冬㑹陳人蔡人楚人鄭人盟于齊¶
　以上内大夫與四國之臣盟稱㑹者一陳穆公請修¶
　好於諸侯以無忘齊桓之德故為是盟而魯㑹之¶
襄三年六月戊寅叔孫豹及諸侯之大夫及陳袁僑盟¶
　二十七年秋七月辛巳豹及諸侯之大夫盟于宋¶
　以上内大夫因諸侯㑹盟别盟大夫後至者稱及以¶
　及者一既㑹諸侯之大夫而後與盟稱及者一皆蒙¶
　上文其事别見¶
<pb:KR1e0070_WYG_006-17a>¶
成二年秋七月齊侯使國佐如師己酉及國佐盟于袁¶
婁¶
　以上内大夫㑹戰盟于師稱及者一不言及以及閒¶
　無異事鞌之戰序見後¶
　　　八十一内大夫與戎盟稱㑹¶
文八年冬十月乙酉公子遂㑹雒戎盟于暴¶
　以上魯臣會戎盟者一臣降於君故雖盟戎稱㑹¶
　　　八十二自外來魯盟稱來盟自魯往他國盟言涖盟¶
<pb:KR1e0070_WYG_006-17b>¶
襄二十九年夏把子來盟¶
　以上把君來盟者一把伯既因晉悼夫人治魯歸田¶
　懼魯之見惡於是親來盟魯人賤之故降其爵¶
桓十四年夏五鄭伯使其弟語來盟¶
宣七年春衞侯使孫良夫來盟¶
　以上來盟稱使者二鄭厲與公㑹于曹而未盟故使¶
　其弟來盟衞成欲謀㑹晉故使良夫來盟夏五說見¶
　後闕文類來盟著例不月¶
<pb:KR1e0070_WYG_006-18a>¶
閔二年冬齊髙子來盟¶
文十五年三月宋司馬華孫來盟¶
　以上來盟不稱使者二閔公弑齊桓使髙子來盟立¶
　僖公時魯無君季友接之以二臣相見故不言齊侯¶
　使無所致命也公羊傳曰不稱使我無君也宋人將¶
　弑昭公而立公子鮑華孫為公子鮑來盟非其君使¶
　來故不言宋公使無所受命也凡來盟不月華孫結¶
　魯輔簒故特書月以異之¶
<pb:KR1e0070_WYG_006-18b>¶
僖三年冬公子友如齊涖盟¶
文七年冬公孫敖如莒涖盟¶
昭七年春叔孫婼如齊涖盟¶
定十一年冬叔還如鄭涖盟¶
　以上魯臣往他國涖盟者四凡涖盟皆盟其君來盟¶
　亦然齊桓公為公不㑹陽榖來尋盟故公子友如齊¶
　盟莒人來請盟故公孫敖如莒盟昭公將如楚故使¶
　叔孫婼如齊盟魯及鄭平故叔還如鄭盟凡來盟五¶
<pb:KR1e0070_WYG_006-19a>¶
　涖盟四皆無交涖者唯哀八年臧賔如齊涖盟齊閭¶
　丘明來涖盟二人皆非卿雖交涖史不書凡涖盟不¶
　月與來盟同¶
　　　八十三公特㑹諸侯自參以上必言故苟從可知不¶
　　　　言故伯主之㑹不言故避不主㑹言及以㑹¶
隠九年冬公㑹齊侯于防　十一年夏公㑹鄭伯于時¶
來¶
桓元年三月公㑹鄭伯于垂　三年春正月公㑹齊侯¶
<pb:KR1e0070_WYG_006-19b>¶
于嬴　六月公㑹把侯于郕　九月公㑹齊侯于讙¶
六年夏四月公㑹紀侯于成　十一年九月公㑹宋公¶
于夫鍾　冬十二月公㑹宋公于闞　十二年八月公¶
㑹宋公于虚　冬十一月公㑹宋公于龜　十四年春¶
正月公㑹鄭伯于曹　十五年五月公㑹齊侯于艾(蒙/上)¶
(事/月)　十八年春王正月公㑹齊侯于濼¶
　以上公特㑹諸侯者十四皆春秋之初伯者未興諸¶
　侯起亂之事防為伐宋時來為伐許垂假許田郕把¶
<pb:KR1e0070_WYG_006-20a>¶
　受兵而求成成紀來諮謀齊難夫鍾闞虚龜皆為平¶
　宋鄭曹與鄭突脩好艾謀定許皆非為國為民嬴成¶
　昬于齊讙受姜氏濼與夫人如齊皆公妃匹失禮之¶
　事凡内離㑹不月唯魯桓之㑹皆月桓内弑其君兄¶
　而外構亂身戕隣國其盟㑹之失皆不足復議故從¶
　其恒法以别異之¶
宣元年夏公㑹齊侯于平州¶
定十年夏公㑹齊侯于夾谷¶
<pb:KR1e0070_WYG_006-20b>¶
　以上公特㑹諸侯者二宣公奪適以賂請㑹于齊以¶
　定其位而不事晉夾谷齊結魯叛晉¶
隠十年春王二月公㑹齊侯鄭伯于中丘¶
桓二年三月公㑹齊侯陳侯鄭伯于稷以成宋亂　十¶
五年冬十一月公㑹宋公衞侯陳侯于袲伐鄭　十六¶
年春正月公㑹宋公蔡侯衞侯于曹¶
　以上公㑹諸侯參以上四稷曰成宋亂袲曰伐鄭皆¶
　為㑹言故中丘曹下即有㑹伐之事從可知也凡内¶
<pb:KR1e0070_WYG_006-21a>¶
　參㑹皆月有大夫則不月¶
定十四年五月公㑹齊侯衞侯于牽(蒙上/事月)¶
哀十二年秋公㑹衞侯宋皇瑗于鄖¶
　以上公參㑹諸侯者二時諸侯皆叛晉牽謀救范中¶
　行氏鄖辭呉而竊盟事可知也¶
莊二十七年冬公㑹齊侯于城濮¶
僖元年八月公㑹齊侯宋公鄭伯曹伯邾人于檉　十¶
三年夏公㑹齊侯宋公陳侯衞侯鄭伯許男曹伯于鹹¶
<pb:KR1e0070_WYG_006-21b>¶
　十六年冬十二月公㑹齊侯宋公陳侯衞侯鄭伯許¶
男邢侯曹伯于淮　二十八年冬公㑹晉侯齊侯宋公¶
蔡侯鄭伯陳子莒子邾人秦人于温¶
宣七年冬公㑹晉侯宋公衞侯鄭伯曹伯于黒壤¶
成十二年夏公㑹晉侯衞侯于瑣澤¶
襄五年秋公㑹晉侯宋公陳侯衞侯鄭伯曹伯莒子邾¶
子滕子薛伯齊世子光呉人鄫人于戚　七年十二月¶
公㑹晉侯宋公陳侯衞侯曹伯莒子邾子于鄬　十一¶
<pb:KR1e0070_WYG_006-22a>¶
年秋公㑹晉侯宋公衞侯曹伯齊世子光莒子邾子滕¶
子薛伯把伯小邾子伐鄭㑹于蕭魚　十六年春公㑹¶
晉侯宋公衞侯鄭伯曹伯莒子邾子薛伯把伯小邾子¶
于溴梁　二十一年冬公㑹晉侯齊侯宋公衞侯鄭伯¶
曹伯莒子邾子于商任　二十二年冬公㑹晉侯齊侯¶
宋公衞侯鄭伯曹伯莒子邾子薛伯把伯小邾子于沙¶
隨　二十四年八月公㑹晉侯宋公衞侯鄭伯曹伯莒¶
子邾子滕子薛伯把伯小邾子于夷儀(蒙上/事月)　二十五¶
<pb:KR1e0070_WYG_006-22b>¶
年夏五月公㑹晉侯宋公衞侯鄭伯曹伯莒子邾子滕¶
子薛伯把伯小邾子于夷儀(蒙上/事月)¶
　以上公與伯者之㑹十有五凡伯者之㑹不言故從¶
　可知也其事皆别見凡公與盟主之㑹不月必無成¶
　事而後月詳見下篇及日月篇¶
僖五年夏公及齊侯宋公陳侯衞侯鄭伯許男曹伯㑹¶
王世子于首止¶
　以上公及諸侯㑹王世子者一王世子以儲君之尊¶
<pb:KR1e0070_WYG_006-23a>¶
　出臨諸侯故齊桓避不敢主㑹而率諸侯以㑹于世¶
　子故書及以㑹皆實録也¶
　　　八十四公特㑹外裔¶
哀七年夏公㑹呉于鄫　十二年夏公㑹呉于橐皐¶
　以上公特㑹呉者二是時魯有職貢於呉而猶以號¶
　舉者不以諸侯之禮相接也¶
隠二年春公㑹戎于潛¶
　以上公㑹戎者一¶
<pb:KR1e0070_WYG_006-23b>¶
成二年冬公㑹楚公子嬰齊于蜀(為下/盟月)¶
　以上公㑹楚大夫者一事見變文篇¶
　　　八十五公㑹諸侯殊㑹外裔言㑹以㑹不殊㑹言㑹¶
　　　　以及¶
襄十年春公㑹晉侯宋公衞侯曹伯莒子邾子滕子薛¶
伯把伯小邾子齊世子光㑹呉于柤¶
　以上公㑹諸侯殊㑹外裔一凡言㑹呉者皆其君從¶
　　　舉號例以其稱號不典未能以中國諸侯之禮¶
<pb:KR1e0070_WYG_006-24a>¶
　相接故諸侯自相與為㑹然後㑹之所謂㑹又㑹也¶
　自晉厲公以大夫㑹呉至悼公遂以諸侯㑹之皆欲¶
　通呉以撓楚¶
哀十三年夏公㑹晉侯及呉子于黄池¶
　以上公㑹晉侯呉子不殊㑹者一以諸侯之禮相接¶
　故得稱呉子兩主之故言及傳言呉晉爭先則不可¶
　言呉主㑹言魯職貢於呉有豐於晉將半邾以事呉¶
　而如邾以事晉則魯葢兩事呉晉凡㑹呉詳見謹内¶
<pb:KR1e0070_WYG_006-24b>¶
　外篇¶
　　　八十六公㑹把伯姬¶
莊二十七年春公㑹把伯姬于洮¶
　以上公㑹其女為把夫人者一伯姬以前二年歸把¶
　至此㑹公于洮冬乃歸寧皆為把伯來朝先為之地¶
　也說者但譏莊公不當出㑹其女而不知大不字小¶
　之失以至於此¶
　　　八十七公及夫人㑹齊侯¶
<pb:KR1e0070_WYG_006-25a>¶
僖十一年夏公及夫人姜氏㑹齊侯于陽榖¶
　以上公及夫人㑹齊侯者一夫人雖齊女然兩君相¶
　見而婦人參其間非禮也¶
　　　八十八諸侯迎㑹公¶
文十三年冬公如晉衞侯㑹公于沓　公還自晉鄭伯¶
㑹公于棐¶
　以上諸侯迎㑹公者二皆欲因公請成于晉¶
定十四年　大蒐于比蒲邾子來㑹公¶
<pb:KR1e0070_WYG_006-25b>¶
　以上諸侯來㑹公者一魯既結齊叛晉邾主齊故來¶
　㑹公以脩好杜氏曰來而不用朝禮故曰㑹¶
　　　八十九公㑹外師¶
定八年夏公㑹晉師于瓦¶
　以上公㑹外師者一齊師伐我晉士鞅趙鞅荀寅救¶
　我齊師已去公遂㑹三卿于瓦卿非期㑹故以師為¶
　重成二年傳言公㑹晉師于上鄍不書者四卿出師¶
　㑹晉衞以報齊怨幸而一戰勝齊遂使禽鄭逆公勞¶
<pb:KR1e0070_WYG_006-26a>¶
　師以臣召君不可為訓故削之以全國體在存䇿書¶
　中為變例之五¶
　　　九十公㑹外大夫¶
襄二十六年夏公㑹晉人鄭良霄宋人曹人于澶淵¶
　以上公㑹外大夫者一凡公與外大夫盟則諱不言¶
　公此㑹則不諱者盟則君臣同歃故諱公以逺恥㑹¶
　則君臣各在其位故直書以見其失而已外大夫書¶
　人皆說見變文辯名實篇¶
<pb:KR1e0070_WYG_006-26b>¶
　　　九十一王臣㑹諸侯¶
莊十四年冬單伯㑹齊侯宋公衞侯鄭伯于鄄¶
　以上王卿士㑹諸侯一齊桓公始合諸侯假王命以¶
　示大順凡王臣有諸侯之事皆以内辭書杜氏謂赴¶
　以單伯㑹諸侯為文非也¶
　　　九十二内大夫㑹諸侯¶
文元年秋公孫敖㑹晉侯于戚¶
宣十四年冬公孫歸父㑹齊侯于榖　十五年春公孫¶
<pb:KR1e0070_WYG_006-27a>¶
歸父㑹楚子于宋¶
昭九年春叔弓㑹楚子于陳¶
　以上内大夫特㑹諸侯者四皆以事往晉侯疆戚田¶
　故公孫敖往㑹之楚子在宋歸父先㑹齊侯而後㑹¶
　楚子于宋者宣公方事齊故先謀於齊而後㑹楚也¶
　楚師滅陳故叔弓㑹楚子于陳¶
襄八年夏季孫宿㑹晉侯鄭伯齊人宋人衞人邾人于¶
邢丘¶
<pb:KR1e0070_WYG_006-27b>¶
　以上内大夫㑹伯主者一悼公復伯使諸侯大夫聴¶
　朝聘之數¶
　　　九十三内大夫㑹外大夫苟非天下之事則言故¶
文十一年夏叔仲彭生㑹晉郤缺于承筐¶
宣十五年秋仲孫蔑㑹齊髙固于無婁¶
成五年夏叔孫僑如㑹晉荀首于榖¶
昭三十一年春季孫意如㑹晉荀躒于適歴¶
　以上内大夫特㑹外大夫者四彭生㑹郤缺謀諸侯¶
<pb:KR1e0070_WYG_006-28a>¶
　之從楚者蔑㑹髙固則齊魯既皆通楚而晉將徴㑹¶
　于諸侯也荀首如齊逆女僑如餫諸榖意如出君晉¶
　人不能討使荀躒召意如至適歴欲其奉公以歸¶
襄二年秋仲孫蔑㑹晉荀罃宋華元衞孫林父曹人邾¶
人于戚(為下/葬月)　冬仲孫蔑㑹晉荀罃齊崔杼宋華元衞¶
孫林父曹人邾人滕人薛人小邾人于戚　十四年冬¶
季孫宿㑹晉士匄宋華閱衞孫林父鄭公孫蠆莒人邾¶
人于戚　十九年冬叔孫豹㑹晉士匄于柯　二十七¶
<pb:KR1e0070_WYG_006-28b>¶
年夏叔孫豹㑹晉趙武楚屈建蔡公孫歸生衞石惡陳¶
孔奐鄭良霄許人曹人于宋　三十年冬晉人齊人宋¶
人衞人鄭人曹人莒人邾人滕人薛人把人小邾人㑹¶
于澶淵宋災故¶
昭元年春叔孫豹㑹晉趙武楚公子圍齊國弱宋向戌¶
衞齊惡陳公子招蔡公孫歸生鄭罕虎許人曹人于虢¶
　十一年秋季孫意如㑹晉韓起齊國弱宋華亥衞北¶
宫佗鄭罕虎曹人把人于厥憖　二十五年夏叔詣㑹¶
<pb:KR1e0070_WYG_006-29a>¶
晉趙鞅宋樂大心衞北宫喜鄭游吉曹人邾人滕人薛¶
人小邾人于黄父¶
　以上内大夫㑹外大夫者九一言故澶淵之㑹叔孫¶
　豹不書而外大夫稱人乃筆削之旨¶
　　　九十四内大夫特㑹外裔¶
哀六年夏叔還㑹呉于柤¶
　以上内大夫特㑹外裔者一¶
　　　九十五内大夫㑹外大夫殊㑹外裔言㑹以㑹同受¶
<pb:KR1e0070_WYG_006-29b>¶
　　　　命直言㑹之¶
成十五年冬十一月叔孫僑如㑹晉士燮齊髙無咎宋¶
華元衞孫林父鄭公子鰌邾人㑹呉于鍾離¶
襄十四年春王正月季孫宿叔老㑹晉士匄齊人宋人¶
衞人鄭公孫蠆曹人莒人邾人滕人薛人把人小邾人¶
㑹呉于向¶
　以上内大夫㑹外大夫殊㑹外裔者二義與公㑹諸¶
　侯殊㑹外裔同凡内大夫㑹外大夫不月必㑹而又¶
<pb:KR1e0070_WYG_006-30a>¶
　㑹外裔然後月¶
襄五年夏仲孫蔑衞孫林父㑹呉于善道¶
　以上内大夫外大夫㑹外裔者一不曰㑹以㑹者二¶
　國之卿同受命于晉不自期㑹也¶
　　　九十六君大夫出㑹諸侯無成事亦書¶
桓十年秋公㑹衞侯于桃丘弗遇¶
成十六年秋公㑹晉侯齊侯衞侯宋華元邾人于沙隨¶
不見公¶
<pb:KR1e0070_WYG_006-30b>¶
昭十三年秋公㑹劉子晉侯齊侯宋公衞侯鄭伯曹伯¶
莒子邾子滕子薛伯把伯小邾子于平丘八月甲戌同¶
盟于平丘公不與盟¶
文十六年春季孫行父㑹齊侯于陽榖齊侯弗及盟¶
　以上公㑹諸侯弗遇者一不見公者一不與盟者一¶
　大夫㑹諸侯不見與盟者一雖無成事史猶謹書之¶
　所以尊君重國也劉氏曰春秋於魯事有可恥者必¶
　為之諱君臣之禮也若我無失道而横逆所加則不¶
<pb:KR1e0070_WYG_006-31a>¶
　諱故直書以罪諸侯¶
宣四年春王正月公及齊侯平莒及郯莒人不肯¶
　以上公及諸侯平國不成者一無成事而書義與上¶
　同且為公伐莒取向言故¶
　　　九十七公及諸侯相遇¶
隠四年夏公及宋公遇于清¶
莊二十三年夏公及齊侯遇于榖　三十年冬公及齊¶
侯遇于魯濟¶
<pb:KR1e0070_WYG_006-31b>¶
　以上公及諸侯遇者三簡禮相見曰遇何氏曰古者¶
　有遇禮為朝天子若朝罷歸卒相遇于塗近者為主¶
　逺者為賔稱先君以相接所以崇禮讓絶慢易也當¶
　春秋時出入無度卒然相要非常遇也今案隠與宋¶
　公聞衞亂而相遇齊桓圖伯亦兩與公遇者桓公欲¶
　身下諸侯以成伯業故以簡便濟其勤勞¶
　　　九十八公行無成事書次¶
莊三年冬公次于滑　八年春師次于郎以俟陳人蔡¶
<pb:KR1e0070_WYG_006-32a>¶
人(為下/事月)¶
　以上公次者一諱公稱師者一次者師止舎之名君¶
　行師從故君所止舎亦言次其事至淺必無成事而¶
　後書傳言閔公次于郎待季友不書者既書公及齊¶
　侯盟于落姑為有成事則信宿之次史不復録十二¶
　公行反往往曠月踰時使所次悉書亦不勝書矣杜¶
　陳例皆不取¶
　　　九十九公失國書次書如書至書居書唁書圍邑取¶
<pb:KR1e0070_WYG_006-32b>¶
　　　　邑¶
昭二十五年九月己亥公孫于齊次于陽州　齊侯唁¶
公于野井　二十六年三月公至自齊居于鄆　夏公¶
圍成　秋公㑹齊侯莒子邾子把伯盟于鄟陵　公至¶
自㑹居于鄆　二十七年春公如齊　公至自齊居于¶
鄆　冬公如齊　公至自齊居于鄆　二十八年春公¶
如晉次于乾侯　二十九年春公至自乾侯居于鄆¶
齊侯使髙張來唁公　公如晉次于乾侯　冬十月鄆¶
<pb:KR1e0070_WYG_006-33a>¶
潰　三十年春王正月公在乾侯　三十一年春王正¶
月公在乾侯　夏晉侯使荀躒唁公于乾侯　三十二¶
年春王正月公在乾侯取闞¶
　以上昭公孫于齊後書次者三書如者四書至書居¶
　者五書在者三書公㑹者一書唁公者三書圍邑者¶
　一取邑者一公已失國而詳録其出處如此者臣無¶
　絶君之道公身繫國安危季孫雖叛公社稷宗廟臣¶
　民非公無所繫也當是時公令不及於魯魯史安能¶
<pb:KR1e0070_WYG_006-33b>¶
　以時得公出處嵗月如是之詳君臣交戰季孫豈以¶
　得於諜報者而詳命史氏於阻兵之日哉季孫背昭¶
　子之言不納公又脅鄆使潰而每嵗賈馬歸從者之¶
　衣屨于乾侯葢欲信士鞅黨逆之言以欺晉君爾扈¶
　之㑹鞅曰季氏事君如在國杜氏註曰書公行告公¶
　至是也三十年公在乾侯服虔曰季氏閔而釋之所¶
　謂事君如在國是也若是則季孫士鞅之姦謀非唯¶
　足以欺時君而尚足以欺後世也春秋之作亂臣賊¶
<pb:KR1e0070_WYG_006-34a>¶
　子猶能知而懼之而學者反以空言汨之也傳言季¶
　孫欲溝公墓為惡諡皆以榮成伯之言而止魯之臣¶
　子猶有人焉當定哀之間意如卒後史臣豈無職思¶
　其憂者詳著昭公出處以補䇿書之闕乎公羊傳記¶
　孔子舉野井唁禮而曰其禮與其辭足觀矣當時士¶
　大夫從公如子家子所謂貌而出者猶衆有足徴也¶
　又案史記昭公奔齊魯亂孔子亦適齊當時之事見¶
　聞所及使魯史不追補之孔子脩春秋時亦特筆書¶
<pb:KR1e0070_WYG_006-34b>¶
　之以誅季氏不臣之罪矣服杜之失不足深辯也¶
　¶
　¶
　¶
　¶
　¶
　¶
　春秋屬辭卷六¶
